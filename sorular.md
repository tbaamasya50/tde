# 11. Sınıf Türk Dili ve Edebiyatı Performans Ödevi    
    
> 1-5. Sorular Paragrafta Konu - Ana Düşünce    
> 6-10. Sorular Paragrafta Yardımcı Düşünce    
> 11-20. Sorular Paragrafta Yapı(Akışı bozan cümle, Paragrafı ikiye ayırma)    
> 21-30. Sorular Serbest yazılmıştır.    
    
**1. Soru**    
    
Sora, metin komutlarını anlayarak 60 saniye uzunlukta, bir hayli gerçekçi ve yaratıcı video görüntüleri üretebiliyor. Sora’nın ürettiği video görüntülerinde birden fazla karakter yer alabiliyor. Ayrıca ürettiği görüntülerde istenen sahne veya konu ile ilgili doğru ayrıntılar kullanıyor. OpenAI şirketi açıklamasında, Sora’nın dil kavrayışının çok derin olduğunu, böylece canlı duyguları ifade edebilen ilgi çekici karakterler üretebileceğini belirtiyor. Sora, metin komutları ile video üretmenin yanı sıra mevcut bir görüntüyü alarak geliştirebiliyor veya eksik kareleri doldurarak yeni bir video oluşturabiliyor. Şirket açıklamasında ayrıca Sora’nın gerçek dünyayı daha iyi anlayabilen ve onu taklit edebilecek modeller için bir temel işlevi göreceğini de vurguladı.    
**Bu parçanın konusu aşağıdakilerden hangisidir?**    
A) Bir yapay zeka uygulamasının metin komutlarıyla video görüntüleri oluşturabilme yeteneği    
B) Metin komutlarıyla çalışan bir yapay zeka uygulamasının video oluşturma yeteneği ile alışılagelen video düzenleme yöntemleri arasındaki farklar    
C) OpenAI tarafından geliştirilen Sora adlı yapay zeka uygulamasının özellikleri    
D) Yapay zeka uygulamalarının gerçek dünyayı anlama ve taklit etme kabiliyetleri    
E) Metin komutlarının yapay zeka uygulamaları tarafından nasıl algılandığı ve işlendiği    
    
**2. Soru**    
    
Yazarlarının şimdiye kadar cinsiyet ayrımcılığı üzerine yapılan en geniş kapsamlı araştırma olarak adlandırdıkları çalışmaya göre, kadın programcılar tarafından üretilen yazılımlar erkek programcıların yazılımlarından daha fazla beğeniliyor. Fakat yazılımlar paylaşılırken programcının cinsiyeti kadın ise kabul oranları ciddi şekilde azalıyor. Araştırma açık kaynak programların paylaşıldığı Github isimli yazılım depolama ve paylaşma servisi üzerinde yapıldı. Bu servisi kullanan yaklaşık 10 milyon kullanıcı varken bu kullanıcıların sadece 1,4 milyonu cinsiyet bilgisini profilinde paylaşıyor. Bu serviste kullanıcılar devam eden bir proje için yazılım ekleme önerisinde bulunabiliyor. Kaliforniya Politeknik Üniversitesi ve Kuzey Karolayna Üniversitesi’nden araştırmacılar ilk önce kadınlar tarafından yapılan önerilerin kabul oranının (%78,6) erkekler tarafından yapılan önerilerin kabul oranından (74,6) daha fazla olduğunu belirledi. Bu sonuca şaşıran araştırmacılar daha sonra proje sahibinin ve öneri sahibinin birbirini tanımadığı durumu inceledi. Elde edilen sonuçlara göre, cinsiyeti bilinmeyen ve proje sahibi tarafından tanınmayan kullanıcıların önerilerinin kabul oranı %71,8’e düşerken, kullanıcının kadın olduğu bilindiği durumda bu oran %62,5’e kadar düşüyor.    
**Bu parçanın konusu aşağıdakilerden hangisidir?**    
A) Yazılım geliştirme süreçlerinde cinsiyet ayrımcılığı ve etkileri    
B) Kadın programcıların erkek programcılardan daha başarılı olduğu alanlar    
C) Github'un kullanıcı profilleri üzerindeki cinsiyet bilgisi paylaşımı ve sonuçları    
D) Kaliforniya Politeknik Üniversitesi'nin yazılım kabul oranları üzerine yaptığı araştırma    
E) Açık kaynak yazılımların topluluk tabanlı geliştirme süreçlerinde cinsiyet faktörünün rolü    
    
**3. Soru**    
    
Arkeolojik bulgular, Güney Amerika'da eski toplulukların, evcilleştirilmemiş tilkileri özel bir bağla gömdüğünü gösteriyor. Özellikle Arjantin'deki Patagonya'da insan mezarlarında tilki bulunması bilim insanlarını şaşırttı. DNA analizleri, tilkilerin atalarımızla birlikte yaşadığını ve hatta onlarla birlikte yemek yediğini gösteriyor. Bu keşif, köpeklerden önce insanların başka bir sadık dostu olan nesli tükenmiş bir tilki türünün varlığını ortaya koyuyor. Dusicyon avus adlı bu tür, evcil köpeklerin Patagonya'ya gelmesinden birkaç yüzyıl sonra yok olmuştur.    
**Bu parçanın konusu aşağıdakilerden hangisidir?**    
A) İnsanlar ve evcilleştirilmemiş tilkiler arasındaki ilişki    
B) Güney Amerika'daki antik toplumların tarım yöntemleri    
C) Patagonya'da yapılan arkeolojik kazılar    
D) İnsanların evcilleştirdiği hayvan türleri    
E) DNA analizinin tarih öncesi yaşamı anlamamıza etkisi    
    
**4. Soru**    
    
Türkiye’de olduğu kadar İngiltere’de de çayın sosyal hayatta önemli bir yeri var ve iki ülke de, kişi başı çay tüketiminde ilk üçte yer alıyor. Ancak ABD’li bir bilim insanı oldukça tartışmalı bir malzemeyle, mükemmel çayın gizemini çözdüğü iddiasını ortaya attı. Profesör Michelle Francl, en iyi çayın “tuzla” demlendiği savını ortaya atması sonrası diplomasi de devreye girmek zorunda kaldı. İngiltere’den yükselen tepkiye karşı Londra’daki ABD Büyükelçiliği açıklama yaptı. Pennsylvania’daki Bryn Mawr Üniversitesi’nden Prof. Francl, amacının diplomatik kriz yaratmak olmadığını söyleyerek kendini savunuyor. Haberin yayılması sonrası elektronik posta yağmuruna tutulduğunu söyleyen Francl, 'Bu kadar çok insanın çaylarındaki tuzu konuşacaklarını düşünmemiştim' diyor.    
**Bu parçanın konusu aşağıdakilerden hangisidir?**    
A) Çayın sağlık faydaları ve çeşitleri    
B) İngiltere'de çay kültürünün tarihi ve sosyal önemi    
C) Bilim insanlarının farklı çay demleme yöntemleri üzerine yaptığı araştırmalar    
D) Çayın dünya genelindeki tüketim alışkanlıkları ve pazarı    
E) Çayın tuzla demlenmesi tartışması ve İngiltere-ABD arasında diplomatik gerilim    
    
**5. Soru**    
    
Bilim insanları, İngiltere'nin güneybatı kıyılarında dünyanın en eski fosilleşmiş ormanını keşfettiklerini duyurdu. Araştırmacılar, Somerset bölgesindeki falezlerde bulunan fosilleşmiş ormanın Britanya'daki en eski fosilleşmiş ağaçlar olduğunu ve ayrıca dünyanın bilinen en eskileri olduğunu belirtiyorlar. Fosilleşmiş ağaçlar, palmiye ağaçlarını andırıyor ve günümüzdeki ağaçların "prototipi" olarak tanımlanan en büyükleri 2 ila 4 metre uzunluğunda. Araştırmacılar, bitki fosilleri ve ağaç gövdesi fosilleri bulduklarını ve bu fosillerin, ağaçların çevreyi nasıl şekillendirdiğini gösterdiğini belirtiyorlar. Fosil ormanın bulunduğu bölgenin, 419 ila 358 milyon yıl önce Devoniyen döneminde İngiltere'ye değil, Almanya ve Belçika'ya bağlı yarı kurak bir alan olduğu düşünülüyor. Araştırmacılar, bulgunun yapıldığı alanın, günümüzdeki ağaçlardan farklı olduğunu ve altında ormanaltı bitkileri bulunmadığını belirtiyorlar.    
**Bu parçanın konusu aşağıdakilerden hangisidir?**    
A) Keşfedilen fosilleşmiş ormanın bilimsel araştırması ve bulgularının değerlendirilmesi.    
B) Somerset'teki falezlerde bulunan fosilleşmiş ormanın jeolojik ve coğrafi yapısının incelenmesi.   
C) Fosilleşmiş ağaçların yapısı ve günümüz ağaç türleriyle karşılaştırılması.    
D) Ormanın bulunduğu dönemin iklim ve çevre koşullarının analizi.    
E) Bölgedeki diğer araştırmalar ve keşiflerin özetlenmesi.    
    
**6. Soru**    
    
Uzun süredir hikayeler üzerinde çalışmalar yapıyorum. Birçok hikayeyi eleştirel gözle ve titizlikle dinledim. Sonunda "Bir hikayenin büyük olduğu nasıl anlaşılır?" Sorusuna cevap buldum. O da hikayeyi dinleyip telefonu bir kenara koyduktan sonra bir kez daha dinleme gereksinimi duymaktır. Dinleyiciyi sarıp sarmalamaktır. Kendini bir solukta dinletecek kadar sürükleyici olup sonra da üzerinde düşündürmektir. Hayat ve olaylar üzerine sorular sordurmak, irdelemeye yönlendirmektir. Ama bütün bunları samimiyetten ödün vermeden yapmaktır.    
**Aşağıdakilerden hangisi bu parçada söz edilen büyük hikayelerin bir özelliği değildir?**    
A) Etkileyicilik    
B) İçtenlik    
C) Sorgulayıcılık    
D) Akıcılık    
E) Duruluk    
  
**7. Soru**  
  
Ortaokuldaki türkçe öğretmenimiz, çoğu arkadaşımızın unutamadığı güzel, faydalı özelliklere sahip biriydi. Bizlere uzun boylu öğütler vermek yerine görünümüyle, yaptıklarıyla örnek olmaya gayret ederdi. Saygılı olun demez, kendisi çevresindekilere saygılı olurdu; kitap okuyun demez, kendisi elinden kitap düşürmez ve sürekli okurdu. Pek çok şairi, yazarı, kitabı bize sevdirdi, edebiyatla aramızdaki soğukluğu kaldırdı. Rahatsız etmeyen, kibar ve güzel bir konuşma biçimi vardı. Dolayısıyla onu çok sevmiştik.  
**Bu parçaya göre aşağıdakilerden hangisi, sözü edilen öğretmenin bir özelliği olamaz?**  
A) Kitap okuma sevgisi aşılayan  
B) Davranışlarıyla örnek olmaya çalışan  
C) Öğrencilerin belleğinde iz bırakan  
D) Yayımlanan kitapları ilgi gören  
E) Yumuşak ve tatlı bir üsluba sahip olan  
  
**8. Soru**  
  
Dünya tarihinde bilinen en eski şarkı olan Hurri İlahisi, MÖ 1400 civarında yazıldığı tahmin edilen bir eserdir. Antik Ugarit kentindeki bir tablette keşfedilen bu ilahi, büyük olasılıkla telli bir enstrümanla çalınması gerektiği düşünülen bir yapıya sahiptir. Şarkının sözleri, Mezopotamya tanrıçası Nikkal'i öven ve onun güzellik, zarafet ve ilahi niteliklerini anlatarak kutsamalarını isteyen bir içeriğe sahiptir. Bu keşif, antik Yakın Doğu'nun müzik kültürü, dini ritüelleri ve kültürel kimliği hakkında önemli bilgiler sunmaktadır. Hurri İlahisi, binlerce yıl önceki medeniyetlerin gelenek ve göreneklerini yansıtarak tarihin derinliklerine ışık tutmaktadır.  
**Bu parçada aşağıdaki sorulardan hangisinin cevabı yoktur?**  
A) Şarkının sözleri neyi anlatır?  
B) Hurri İlahisi nerede keşfedilmiştir?  
C) Hurri İlahisi hangi dilde yazılmıştır?  
D) Dünya tarihinde bilinen en eski şarkı nedir?  
E) Hangi enstrümanla çalınması gerektiği düşünülmektedir?  
  
**9. Soru**  
  
Boğaziçi Üniversitesi'nde on parmak yazım ilkeleri göz önüne alınarak Türkçe'ye uygun "E Klavye" geliştirildi. Üniversiteden yapılan açıklamaya göre, Endüstri Mühendisliği Bölümü Öğretim Üyesi Doç. Dr. Mahmut Ekşioğlu liderliğinde 3 yıldır yürütülen araştırmalar sonucu geliştirilen ve TÜBİTAK tarafından da desteklenen klavye geliştirme projesinde patent alma aşamasına gelindi. Ekşioğlu, klavye tasarımında harflerin klavyedeki dağılımının önemini vurgulayarak, ergonomik ölçütlerin deneysel çalışmalarla belirlendiğini ve her parmağın tuş basım hızlarının tespit edildiğini belirtti. E klavyenin, F ve Q klavyelere göre daha sağlıklı ve performanslı olduğu belirtildi. Ekşioğlu, F klavyenin bilimsel dayanaktan yoksun olduğunu ve E klavyenin dünyada deneye ve matematiğe dayanan "ilk ve tek" bilimsel klavye olduğunu öne sürdü.  
**Aşağıdakilerden hangisi bu parçadan çıkarılabilecek bir yargı değildir?**  
A) E klavyenin patenti alınmıştır.   
B) E klavye Türkçe'ye uygundur.  
C) E klavyenin F ve Q klavyelere göre daha sağlıklı ve performanslıdır.  
D) E klavyenin dünyada deneye ve matematiğe dayanan "ilk ve tek" bilimsel klavyedir.  
E) F klavye bilimsel dayanaktan yoksundur.  
  
**10. Soru**  
  
Batak, kahvehanelerde ata sporu olarak bilinse de aslında kökeniyle bu coğrafyanın uzaktan yakından bir alakası yoktur. Oyun, maça olarak bilinmekteyken, whist ve bridge oyunlarından türediği düşünülmektedir. 1930'ların sonlarında Cincinnati, Ohio'daki bir üniversite yurdunda sıradan bir geceydi ve bir grup insan, daha heyecan verici ve rekabetçi bir oyun yaratmaya karar verdi. İşte tam da o gece batak oyunu ortaya çıktı. Oyun, Amerika'nın 2. Dünya Savaşı'na katılmasıyla birlikte askerler arasında popüler hale geldi ve Avrupa'ya da yayıldı. 1969'da Cincinnati'de bir kart oyunu şirketi tarafından yayınlanan resmi kural kitabında maça'dan söz edilerek oyunun yazılı hale geldiği söylenebilir.  
**Bu parçadan batak oyunu ile ilgili olarak aşağıdakilerden hangisi çıkarılamaz?**  
A) Oyunun 2. Dünya Savaşı sırasında askerler arasında popüler hale geldiği.  
B) Batak oyununun kökeninin kahvehanelere dayandığı.  
C) Oyunun temelde whist ve bridge gibi oyunlardan türediği.  
D) Oyunun 1930'larda Cincinnati, Ohio'da bir üniversite yurdunda ortaya çıktığı.  
E) Oyun maça olarak bilinmektedir.  
  
**11. Soru**  
  
(I) Eyüpspor, Trendyol 1. Lig'de normal sezonun bitimine 5 hafta kala Süper Lig'e yükselmeyi garantiledi. (II) Arda Turan'ın yönetimindeki eflatun-sarılı takım, 29. haftada Altay'ı 4-1 yenerek 22. galibiyetini aldı. (III) İstanbul temsilcisi, bir beraberlik ve 6 yenilgiyle 67 puana ulaştı. (IV) 3. sıradaki Sakaryaspor'a 17 puan fark atan Eyüpspor, sezonu ilk 2'de bitirmesi kesinleşti. (V) Bu başarıyla tarihinde ilk kez Süper Lig'e yükselen Eyüpspor, 1919'da kurulmasına rağmen bu seviyeye hiç çıkamamıştı.   
**Bu parçadaki numaralanmış cümlelerden hangisi düşüncenin akışını bozmaktadır?**  
A) I B) II C) III D) IV E) V  
  
**12. Soru**  
  
Xiaomi, elektrikli araç pazarına giriş yaparak ilk elektrikli otomobilini piyasaya sürdü. (I) Şirketin CEO'su Lei Jun, SU7'nin standart modelinin 215 bin 900 yuan fiyatla satılacağını duyurdu. (II) Şirket, tanıtım etkinliğiyle eş zamanlı olarak internet üzerinden satışa başladı ve ilk 27 dakikada 50 bin sipariş aldığını açıkladı. (III)  SU7 Max adlı versiyonun fiyatı ise 299 bin 900 yuan oldu. (IV)  Xiaomi'nin bu hamlesi, elektrikli araç pazarında yaşanan yavaşlamaya rağmen dikkat çekiyor. (V) Şirket, aracın en az 700 km menzile sahip olacağını belirtirken, işletim sisteminin diğer ürünlerle uyumlu olacağını duyurdu.  
**Bu parçadaki numaralanmış cümlelerden hangisi düşüncenin akışını bozmaktadır?**  
A) I B) II C) III D) IV E) V  
  
**13. Soru**  
  
(I) Takvimlerimiz 4 yılda bir Şubat ayını bir gün fazla gösteriyor. Bu nedenle 2024 yılında bir artık yıl olarak yaşanacak. (II) Dünya'nın Güneş etrafında dönmesi tam olarak 365,2422 gün sürdüğü için her 4 yılda bir fazladan bir gün ekleniyor. (III) Bu ayarlama sayesinde saatlerimiz dünyanın dönüşü ve mevsimleriyle uyum içinde kalıyor. (IV) Eğer takvimlerde bu ayarlama yapılmamış olsaydı, mevsimler kaymaya başlardı. (V) Artık yılda bir gün fazlalık için ekonomik dezavantajı ortadan kaldırma fikri neredeyse 1000 yıldır konuşuluyor.  
**Bu parçadaki numaralanmış cümlelerden hangisi düşüncenin akışını bozmaktadır?**  
A) I B) II C) III D) IV E) V  
  
**14. Soru**  
  
**15. Soru**  
  
**16. Soru**  
  
(I) Modern teknolojinin hızlı gelişimiyle birlikte, insanlar artık bilgiye ulaşmak için eskisine göre daha az çaba harcıyorlar. (II) İnternetin yaygınlaşmasıyla, bilgiye erişim artık parmaklarımızın ucunda. (III) Ancak, bu kolay erişim beraberinde bilgiyi hafife alma ve yüzeysel bilgi tüketimini teşvik etme riskini taşır. (IV) Bilgi bombardımanı insanları yüzeyde gezinmeye ve derinlemesine öğrenme pratiğinden uzaklaştırabilir. (V) Bu durum, bilgiye ulaşmanın kolaylığının derinlemesine anlama ve öğrenme becerilerini gölgede bırakabileceğini göstermektedir. (VI) Tüm bunlar modern toplumların bilgiye erişim ve kullanım şekillerini kökten değiştiriyor.  
**Bu parçayı iki paragrafa ayırmak istesek, ilk paragraf hangi cümleyle sona erer?**  
A) II  
B) III  
C) IV  
D) V  
E) VI  
  
**17. Soru**  
  
Android, Linux, macOS ve iOS'i etkileyen kritik bir Bluetooth açığı keşfedildi. (I) Bu açık saldırganın izinsiz bir şekilde bluetooth bir cihaza bağlanmasına izin veriyor. (II) Bu da anlayabileceğiniz üzere sahte klavye bağlayarak karşı cihaza komut yazmanıza, betik etkinleştirmenize neden oluyor. (III) İşin kötü yanıysa açığın patlatılması için sadece bir bluetooh adaptörüne ve Linux cihazına ihtiyacınız var. (IV) Bundan sonra açığı bluetoothu aktif olan herhangi bir cihazda patlatabiliyorsunuz. (V) Güncellemeler yayınlandı ama Android kullanıcısıysanız güvenlik yamanızın Aralık ayında olması lazım ve biliyoruz ki birçok Android telefon güncelleme almıyor. (VI) Kısaca bluetoothunuzu her yerde her zaman aktif etmeyin.    
**Bu parça iki paragrafa ayrılmak istense ikinci paragraf numaralanmış cümlelerin hangisiyle başlar?**    
A) I    
B) V    
C) IV    
D) II    
E) VI    
  
**18. Soru**  
  
(I) Ebeveynlerin çocuklarını yetiştirirken uyguladıkları yaklaşım genellikle kendi çocukluk deneyimlerine dayanır. (II) Bazı ebeveynler aşırı katı kurallar koyarken diğerleri tamamen kuralsız bir ortam sağlamayı tercih ederler. (III) Ancak her iki durum da olumsuz etkiler yaratabilir. (IV) Örneğin çocuklar istedikleri her şeye kolayca ulaştıklarında, ileride özel ve iş hayatında sorunlarla karşılaşabilirler. (V) Teknolojinin hızla geliştiği dijital çağda, sosyal medya ve ekran kullanımının sınırlanması ebeveynlerin önemli bir görevidir. (VI) Bu tutum Z kuşağı gibi teknolojiyle büyüyen çocuklar için de önemlidir çünkü uzmanlar sabır ve emek harcamanın önemini vurgularlar.  
**Bu parçayı iki paragrafa ayırmak istesek, ilk paragraf hangi cümleyle sona erer?**  
A) V  
B) IV  
C) III  
D) II  
E) I  
  
**19. Soru**  
  
(I) TÜBİTAK'ın geliştirdiği 'Türkçe Büyük Dil Modeli' ile yapay zekanın Türkçe dil yeteneklerinin geliştirilmesine odaklanılıyor. (II) Bu model, Türkçe metinlerden oluşan geniş bir veri havuzu üzerinde eğitilerek dilin inceliklerini anlamak ve Türk kültürünü yansıtan özgün bir yapay zeka oluşturmak hedefleniyor. (III) Yapılan ön işleme çalışmaları ve uygun derin öğrenme mimarisi seçimiyle, Türkçe'nin karmaşıklıkları göz önünde bulundurularak modelin başarılı bir şekilde eğitilmesi sağlanıyor. (IV) Ayrıca, Türkçe'ye özgü bir 'tokenizer' geliştirilerek, açık kaynaklı büyük dil modellerinin Türkçe metinlerde etkin bir şekilde kullanılması sağlandı. (V) Bu adımlarla Türkçe yapay zeka modellerinin geliştirilmesi ve Türkiye'nin dil ve kültür mirasının korunması önemli bir adım olarak değerlendiriliyor.  
**Bu parça iki paragrafa ayrılmak istense ikinci paragraf numaralanmış cümlelerin hangisiyle başlar?**  
A) IV  
B) V  
C) III  
D) I  
E) II  
  
**20. Soru**  
  
(I) Bilim, insanlığın bilgi dağarcığını sürekli genişleten ve evreni anlamak adına yapılan çabaların ürünüdür. (II) Ancak bilim, sadece soğuk ve nesnel bir araştırma sürecinden ibaret değildir. (III) Bilim insanları, keşfettikleri bilgileri genellikle topluma anlatmak ve açıklamak için çaba harcarlar. (IV) Bu nedenle, bilim ile iletişim arasında güçlü bir bağ bulunmaktadır. (V) Bilim insanları, kendi çalışmalarını hem akademik çevrelerde hem de genel halk arasında anlaşılır kılmak zorundadır. (VI) Bilim iletişimi, bilginin yayılması ve bilim anlayışının artması için kritik bir rol oynar.  
**Bu parça iki paragrafa ayrılmak istendiğinde ikinci paragraf, hangi cümleyle başlar?**  
A) II  
B) III  
C) IV  
D) V  
E) VI  
  
**21. Soru**  
  
Gök Medrese Amasya'da cami, medrese ve türbeden oluşan bir külliye olarak 1267’de Vali Seyfeddin Torumtay tarafından yaptırılmıştır. Sekizgen türbe kasnağında bulunan mavi sırlı tuğlalar nedeniyle Gök Medrese adını almıştır. Yapı, hem cami hem de medrese olarak kullanılmıştır. Kalın duvarları kesme taştan yapılmıştır. Caminin büyük, beşik tonozlu, eyvanlı bir girişi vardır. Pencereler Selçuklu taş işçiliğinin güzel örnekleridir. Ağaç işçiliği kapısı Amasya Müzesi’nde sergilenmektedir.  
**Bu parçada aşağıdakilerden hangisi ağır basmaktadır?**  
A) Öyküleme   
B) Tartışma   
C) Açıklama   
D) Örneklendirme   
E) Karşılaştırma  
  
**22. Soru**  
  
"Hackerville (2018), siber suç dünyasına dair bir Alman bankasının peşinde koşan bir dedektifin hikayesini anlatıyor. Film, etkileyici oyunculuk performansları ile dikkat çekiyor; Anna Schumacher'ın Lisa Metz rolündeki güçlü performansı ve Andi Vasluianu'nun Adam Sandor karakterine getirdiği derinlik öne çıkıyor. Senaryo, gerilim dolu bir hikaye sunarken, yerel ve kültürel çatışmaları başarıyla işliyor. Yönetmenin tarzı, sürükleyici atmosferi ve dikkat çekici görsel anlatımıyla öne çıkıyor. Filmde kullanılan müzikler, gerilimi artıran bir katman ekliyor. "Hackerville", güçlü performansları, etkileyici senaryosu ve başarılı yönetmenlikle izleyiciyi kendine çekiyor."  
**Bu parçanın anlatımında aşağıdakilerden hangisi vardır?**  
A) Alıntıdan yararlanma  
B) Açıklamaya başvurma  
C) Öznelliği öne çıkarma  
D) Tartışmaya yer verme  
E) Tahminde bulunma  
  
**23. Soru**  
  
Lockheed Martin tarafından geliştirilen F-35, çok amaçlı bir savaş uçağı olarak öne çıkıyor. Pratt & Whitney F135 turbofan motoru, F-35'in güçlü performansını sağlıyor. Bu motor, 43,000 pound itme gücü üretirken, hızını Mach 1.6'ya çıkartabiliyor. F-35'in düşük yakıt tüketimi, uzun menzili ve yüksek manevra kabiliyeti, özellikle stratejik görevlerde etkinliğini arttırıyor. Geniş mühimmat yük kapasitesi ve ileri aviyonik sistemleriyle birleşen teknik özellikleri, F-35'i modern hava savunma ihtiyaçlarına uygun bir platform haline getiriyor.  
**Bu parçanın anlatımında aşağıdakilerden hangisi vardır?**  
A) Alıntıdan yararlanma  
B) Açıklamaya başvurma  
C) Öznelliği öne çıkarma  
D) Tartışmaya yer verme  
E) Tahminde bulunma  
  
**24-25. Soru**  
  
Teknolojinin hızla ilerlemesiyle birlikte iş dünyasında da birçok değişiklik yaşanmaktadır. Geleneksel ofis ortamlarının yerini artık uzaktan çalışma ve dijital iletişim almaktadır. Bu durum, çalışma şekillerinde ve iş süreçlerinde önemli değişikliklere neden olmuştur. Artık işbirliği ve iletişim, coğrafi sınırları aşan dijital platformlarda gerçekleşmektedir. Bununla birlikte, bu yeni düzene uyum sağlamak ve etkili iletişimi sürdürmek, çalışanlar ve yöneticiler için yeni becerilerin geliştirilmesini gerektirmektedir.  
**Yukarıdaki parçada iş dünyasında yaşanan değişikliklerden hangisi vurgulanmaktadır?**  
A) Yöneticilerin yetki alanlarının genişlemesi.  
B) Dijital iletişimin öneminin azalması.  
C) İşbirliğinin geleneksel yöntemlere dönmesi.  
D) Coğrafi sınırların iş dünyasında daha belirgin hale gelmesi.  
E) Uzaktan çalışma ve dijital iletişimin artması.  
  
**Parçaya göre, iş dünyasındaki değişikliklere uyum sağlamak için ne gerekmektedir?**  
A) Geleneksel iş modellerine bağlı kalmak.  
B) İletişimi minimum seviyede tutmak.  
C) Yeni becerilerin geliştirilmesi.  
D) Coğrafi sınırları daha belirgin hale getirmek.  
E) Teknolojiyi kullanmamak.  
  
**26. Soru**  
  
National Geographic'e göre, dünyanın "en tipik" insanı 28 yaşında, sağ elini kullanan, Çin'in Han soyundan gelen bir erkektir. Finansal olarak yıllık geliri 12.000 dolardan az olan bu tipik insan, teknoloji konusunda bilgili ve hedefleri yüksektir, ancak gelir düzeyi küresel şirketlerin belirlediği 1.000 dolarlık sınırın altında kalmaktadır.  
**Yukarıdaki parçanın anlatımında düşünceyi geliştirme yollarından hangisi vardır?**  
A) Tanımlama  
B) Örnekleme  
C) Benzetme  
D) Somutlama  
E) Karşılaştırma  
  
**27. Soru**  
  
Oscar Wilde, edebi dehasını ve eşsiz kişiliğini yaşamı boyunca eserlerine ve yaşam tarzına yansıttı. Zekası, alaycı mizahı, ve döneminin sınırlarını zorlayan tarzıyla, Wilde hem edebiyat dünyasında hem de toplumda önemli bir iz bıraktı. Ailesinden aldığı genetik etkiler ve çocukluk deneyimleri, onun benzersiz bir kişiliğin oluşmasında rol oynadı. Wilde'ın yaşamı ve eserleri, modern edebiyat ve sanat anlayışına öncülük etti ve onu zamanının en popüler ve tartışmalı figürlerinden biri haline getirdi.   
**Bu parçadan yola çıkarak aşağıdakilerden hangisi söylenemez?**  
A) Oscar Wilde'ın edebi dehası eserlerine yansımıştır.  
B) Wilde'ın alaycı mizahı, döneminin sınırlarını zorlayan tarzını yansıtmıştır.  
C) Wilde'ın ailesi, onun benzersiz kişiliğinin oluşmasında önemli bir rol oynamıştır.  
D) Wilde'ın yaşamı ve eserleri modern edebiyat ve sanat anlayışını etkilememiştir.  
E) Wilde, zamanının en popüler ve tartışmalı figürlerinden biri olmuştur.  
  
**28. Soru**  
  
Yazar Reşat ve Eleştirmen Kemal bir restoranda buluşur. Reşat, Eleştirmen Kemal'e, "Bu restoranın yemekleriyle ilgili ne düşünüyorsunuz?" diye sorar. Eleştirmen Kemal cevap verir: "Benim için önemli olan yemeğin ne kadar iyi olduğu değil, kiminle yediğimdir. Eğer sizinle yiyorsam, her yemek bir ziyafet gibi gelir bana." Reşat, gülerek cevap verir: "Öyleyse bu restoran size uygun değil, çünkü yemekler burada sadece yenecek kadar iyi."  
**Bu parçada Reşat ile Eleştirmen Kemal arasındaki ilişki aşağıdakilerden hangisinine dayalıdır?**  
A) Espri anlayışına dayalı  
B) Rekabetçi bir tutuma sahip  
C) Karşılıklı saygıya dayalı  
D) İdeolojik bir mücadeleye işaret eden  
E) Sosyal sınıflar arasındaki ayrımı yansıtan  
  
**29. Soru**  
  
**Gazeteci:**  
(I) ----  
  
**Uzman:**  
Edebildiğim kadarıyla…  
  
**Gazeteci:**  
(II) ----  
  
**Uzman:**  
Yok yapmadım ama beni hack’lediler. İnetD’nin sayfasında, benim blogumda öyle bir şeyler oldu. Ben birinde bir şeyleri ihmal etmişim, makine bir anda sıfırlandı, LKD’nin birtakım arşivleri de gitti.  
  
**Bu diyalogda boş bırakılan yerlere aşağıdakilerden hangisi sırasıyla getirilmelidir?**  
  
A) (I) Hangi özgür yazılımları kullanıyorsunuz?  
   (II) Hacklenme deneyiminizden sonra güvenlik önlemlerinizi artırdınız mı?  
B) (I) Özgür yazılım hareketinin idealleriyle ne kadar uyumlu hissediyorsunuz?  
   (II) Hangi önlemleri alıyorsunuz, kişisel veya profesyonel verilerinizin güvenliğini sağlamak için?  
C) (I) Yazılım geliştirme süreçlerinde açık kaynaklı projeleri tercih ediyor musunuz?  
   (II) Hacklenme durumu size nasıl bir ders verdi?  
D) (I) Özgür yazılım topluluğuna katkıda bulunma düşünceniz var mı?  
   (II) Başkalarının da benzer durumlarla karşılaşmaması için önerileriniz var mı?  
E) (I) Dünyadaki özgür yazılım hareketini takip ediyor musunuz?  
   (II) Siz hiç hackleme yaptınız mı?  
  
**30. Soru**  
  
10 TL’nin arka yüzünde Ordinaryüs Prof. Dr. Cahit Arf’ın portresi yer almaktadır. 1910 – 1997 yılları arasında yaşamış ve Türkiye’nin yetiştirdiği en önemli matematikçilerden biri olan Cahit Arf, kendi adıyla bilinen birçok teoremi ile dünya çapında tanınmıştır. Cahit Arf’ın “Arf Değişmezi”nden alınan bir kesitin yanı sıra “aritmetik diziler, abaküs, sayılar ve bilgisayar teknolojisinin temeli olan sayısal sistemi belirten ikili (Binary) sayı sistemini ifade eden rakamlar” gibi matematik ile ilgili motifler 10 Türk Lirası’nın arka yüzünde yer alan diğer unsurlardır.  
**Bu parçanın anlatımında aşağıdakilerden hangisi ağır basmaktadır?**  
A) Öyküleme   
B) Örnekleme   
C) Tartışma  
D) Açıklama   
E) Karşılaştırma  
  
**14. Soru(akışı bozan yerine)**  
  
200 TL’nin arka yüzünde Yunus Emre’nin bir portresi yer almaktadır. Kaynaklarda; 1238 – 1320 yılları arasında yaşadığı belirtilen Yunus Emre, Anadolu’da Türkçe şiirin öncüsü olan mutasavvıf bir Türk halk şairidir. Arka yüz tasarımında ayrıca “Yunus Emre’nin anıt mezarı, dizelerinde yer verdiği gül motifi, barışı ve kardeşliği simgeleyen güvercin motifi ile felsefesini en iyi vurgulayan ‘Sevelim, Sevilelim’ dizesine” yer verilmiştir.  
**Bu parçanın anlatımında aşağıdakilerden hangisi ağır basmaktadır?**  
A) Öyküleme   
B) Örnekleme   
C) Tartışma  
D) Açıklama   
E) Karşılaştırma  
  
**15. Soru(akışı bozan yerine)**  
  
Unix felsefesi yazılımın basit, modüler ve etkili olmasını savunur. Her program tek bir görevi yerine getirmeli ve bunu iyi yapmalıdır. Programlar arasında metin tabanlı arayüzler kullanılmalı ve uyumlu olmalıdır. Karmaşıklıktan kaçınılmalı ve ölçeklenebilirlik sağlanmalıdır.  
**Aşağıdakilerden hangisi Unix felsefesinin anlatmak istediğine ters düşmez?**  
A) Karmaşık ve uzun programlar oluşturmak.   
B) Tek bir görevi en iyi şekilde yapan programlar yazmak.   
C) Tek bir programda çok sayıda işlevi bir araya getirmek.   
D) İşbirliği yapmayı önemsememek.   
E) Programların karmaşıklığını artırmak.  
